---
title: Article and Nouns
description: Article and Nouns in English
keywords: [grammar, article-and-nouns]
sortedNumber: 18
published: true
icon: Zap
---

Artikllar grammatikada o'ziga yarasha roli mavjud. Tarixga qaraydigan bo'lsak, artikllarning o'ziga yarasha tarjimasi mavjud bo'lgan.

### Noaniq Artikllar

Noaniq artikl – _a, an_, oldinlari tarjimada “bir” ma'nosini bergan. Sababi, qadimda har bir obyekt oldidan bir so'zini ishlatib gapirish odat bo'lib qolgan, keyinchalik “one” so'zi paydo bo'lgach, *a, an*ga joy qolmagan, biroq xalq ularga o'rganib qolgani bois, ularni olib tashlashmagan, shunchaki tarjimasi mavjud bo'lmagan qo'shimchalarga aylantirib qo'yishgan. Endilikda, qaysi so'z oldiga “bir” so'zini qo'yish imkoni bo'lsa, u holatda bemalol *a, an*ni qo'yish mumkin. _A, an_ artikli faqat birlikda hamda sanaladigan otlar oldidan ishlatiladi. Bitta tuz yoki bitta olmalar deya olmaymizku!

**Noaniq artikl ishlatiladigan holatlar:**

1. **Have** dan keyin “Menda bor” kabi iboralarda: _I have a dog_ – Menda it bor.
2. **Be** fe'lidan keyin: _I am a student_ – Men talaba man.
3. **Har qanday** ma'nosida: _I like a smartphone_ – Men har qanday smartfonni yaxshi ko'raman.
4. **Ta'rifi berilgan so'zlar** bilan: _A white dog is good_ – Oq it yaxshi.

### Aniq Artikl

Aniq artikl _the_ bo'lsa qadimda *that*ni o'rniga ishlatilgan. “Anavi, bu, u, o'sha” tarjimalariga ega bo'lgan. Biroq hozir _that_ o'ylab topilgach, _the_ ham tarjimasiz qolgan. _The_ har qanday ot oldidan ishlatilaveriladi, sanalmaydigan hamda ko'plikda ham qo'llaniladi, faqat ot oldidan “anavi, bu, u, o'sha” so'zlarini qo'yish imkoniyati bo'lsagina!

**Aniq artikl ishlatiladigan holatlar:**

1. **Ega oldidan** (kim?): _Who invented this phone? The student in 9th form_ – Bu telefonni kim ixtiro qildi? 9-sinfdagi o'quvchi.
2. **Joylar oldidan** (qayerda?): _My car is in the street_ – Mening mashinam ko'chada.
3. **Agar ot oldidan sanoq sonlar tursa** (tartibli – nechanchi?): _The second pupil is very clever_ – Ikkinchi o'quvchi juda aqlli.
4. **Agar ot oldidan orttirma darajasidagi sifat turgan bo'lsa** (eng): _The strongest animal is an elephant_ – Eng kuchli hayvon fillardir.
5. **“Bu” ma'nosini beradigan so'zlar oldidan**: _The table is broken_ – Stol buzilgan.

### Qo'llash Qoidalari

Agar so'z unli harfdan boshlansa, unda _an_ artiklidan foydalaniladi. Undoshlardan oldin _a_ ishlatiladi.

**Misollar:**

- _An apple_ – Bir olma
- _An orange_ – Bir apelsin
- _A cat_ – Bir mushuk
- _A dog_ – Bir it

**Istisnolar:**

So'zning o'qilishiga e'tibor qilish lozim:

- _A university_ (e yunivyositi) – So'z “y” bilan o'qilyapti, shu bois _a_ ishlatilgan.
- _An hour_ (en aur) – “h” o'qilmayapti, shu bois _an_ artikli ishlatilgan.
